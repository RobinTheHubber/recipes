Kook de pasta volgens de aanwijzingen op de verpakking beetgaar in water met eventueel zout.
Verhit de olie in een hapjespan en bak de pancetta 4 min. op middelhoog vuur. Snipper ondertussen de ui en snijd de knoflook fijn.
Neem de pancetta met een schuimspaan uit de pan en laat uitlekken op keukenpapier. Laat afkoelen en breek daarna in stukjes.
Fruit in dezelfde pan, in het pancetta vet, de ui en knoflook 5 min. op laag vuur. Voeg de chilivlokken en gepelde tomaten toe en breng aan de kook. Druk met een pollepel de tomaten stuk en verwarm 5 min. Schep ook de pancetta erdoor. Breng op smaak met peper en eventueel zout. Schep de pasta door de saus. Rasp de kaas en strooi over de pasta. Serveer direct.
Tip:
De pasta op de foto is een andere pasta dan in de ingredie¨ntenlijst staat. Je kunt deze pittige pasta maken met alle pastasoorten die je wilt. Het lekkerst is-ie met korte spiraalvormige pasta, zoals fusilli.

Serveertip:
Lekker met basilicum.